---
date: 2025-02-05
draft: false
title: Årsmøde 2025
ShowToc: true
TocOpen: true
cover:
  image: "img/Meeting.png"
---

## Formandens beretning 2025

2024 har været et godt år nogenlunde

Året startede med beddingsturen til Hals - Vi kom på bedding, og det gik godt. Vi fik skiftet et bord af den desværre afdøde Bo Mardel. Og skibet blev ...
Da skibet skulle ned igen, skete der en fejl, så skibet ikke kunne gå frem igen, hvilket betød, at hækken gik i stykker.
Jens Bådbygger fra Djursland kunne godt finde nogle dage til at fikse skibet i Ebeltoft og fik fikset spant og stål.

Vi tog afsted på sommertogt fra Djursland. Vi sejlede ud, men der gik ikke så længe, før der var noget, der gjorde, at det ikke var så godt at sejle videre, fordi udstødningen ikke var samlet helt rigtigt. Så vi sejlede tilbage til Ebeltoft, hvor Jens bådbygger kunne arbejde igen. Så sejlede vi afsted igen på sommertogterne. Sommertogterne var en stor succes sidste år. Virkelig fantastiske togter, trods de normale uheld.

En udfordring var, at køleskabet overhovedet ikke virkede. Derfor blev der købt et nyt i Helsingør. Arne og hans kæreste kunne finde en bil, og det gamle blev kørt ud, og det nye kørt hjem. Så var det klaret.

Første store station på sommertogterne var Klaipeda i Litauen. Ned igennem sundet og sparet en masse tid ved at gå igennem Falsterbo kanalen, den sydvestlige spids af Skåne.

Vi tjekkede tider osv. for at se, om vi kunne nå den sidste broåbning, men da vi kom ind, blev vi forskrækket, da der på broen stod, at der var teknisk fejl. Da vi fik vendt skibet halvvejs, rejste broen sig pludselig, og vi kunne sejle igennem.

Så var vi kommet ud i Østersøen på vej mod Klaipeda. Vi rendte ind i tæt tåge nord for Bornholm. Heldigvis havde Hans Ebert lavet et automatisk tågesignalmodul, som virkede fantastisk godt. Det kørte i måske 3 timer.

Så blev vi kontaktet af et andet skib over VHF: "Betty Betty, this is Russian warship!". De mente, at farvandet var deres, og de foreslog høfligt, at vi skulle sejle nord om det territorie. Det gjorde vi og blev en smule forsinket, men kom til Klaipeda.

Der var også nogle el-problemer. Opladeren til navigationsbatterierne var ikke sat til, hvilket blev opdaget i havnen. Der kom en elektriker og målte batterierne. Han købte også en ny lampe til bestikken. Han havde målt strømmen til 10 V grundet batteriernes afladning og købte derfor en 12 V lampe, som derefter gik i stykker.

- [ ] Skift lampe i bestikken, måske kan den gamle bruges.

Efter opladeren blev sat til, kunne batterierne oplades igen.

Den danske ambassadør i Litauen kom på besøg. Det viste sig, at vi næsten var bekendte, da den kvindelige ambassadør var søster til en, som Bo har sejlet meget med på Jens Krogh.

Vi drog derefter mod Helsinki i Finland (mod det første Tall Ship Race). Vi sejlede rimelig godt derop. Vejrudsigterne så fine ud på vej derop, men pludselig skiftede vejret til noget voldsomt vejr. Bo var begravet i søkort i bestikken, da han får at vide: "JEG TROR VI GÅR NED". "...aahh vi kæmpede os igennem det".
Den ene låge ned til banjen forsvandt i ræset.

Vi udgik af ræset mod Helsinki.

Vi kom til Helsinki og fik manøvreret os ind i havnen. Vi gjorde et super godt indtryk i Crew Parade og fik en andenplads. (en førsteplads jævnfør Jens)

Det næste mål var Tallinn, som vi sejlede som cruise in company. Der var en masse havne. Vi sejlede til Hara, en gammel sovjetisk ubådsbase med elendige kajer og en ny trækaj, som vi kunne finde en plads på. Da de så, vi kom, tændte de saunaen. Her så vi Estlands tredjestørste sten. "Den var enorm". Rokkestenen var en dråbe ved siden af Estlands tredjestørste sten. Der var også enorme myg.
Vi blev prajet over på en anden kaj, fordi der skulle et stort skib ind. Her faldt Bo desværre i vandet og blev efterfølgende hjulpet op igen.

Herefter sejlede vi til Käsmu, som ikke var en havn, men en ankerplads. Man skulle altså bruge gummibåd for at komme på land, et godt sted at ligge.

Vi skulle mod Tallinn, så der sejlede vi mod næst.
Vi nåede måske, måske ikke, at besøge en ø tæt ved Tallinn, men nogen påstår, at der ikke var plads, så vi sejlede direkte imod Tallinn.

I Tallinn fik vi besøg af den danske ambassadør i Letland. En meget venlig, hyggelig og rar mand. Vi var ude og se på den gamle by Tallinn. Oppe og se, hvor Dannebrog faldt ned.

Herefter gik turen mod Turku. Der var modvind / ingen vind, så vi sejlede for motor det meste af vejen. Desværre knækkede tappen på bommen. Vi fik sat nogle stærke folk på bommen og fik gennemført sejladsen og overhalede endda nogen.

Turku var en by, som var udmærket.

Togt 3 startede fra Turku.
Turen gik imod Mariehamn i Ålandsøerne. Fra skærgården i Turku til skærgården i Sverige, en meget spændende sejlads. Vi havde nogle besøg undervejs. Det første var en havn, hvor de troede, der skulle komme en masse skibe, hvor der kun de troede, der var 1.5 meter ind i randen----.......
Vi fik en god velkomst der og hyggede os.
Vi sejlede videre mod Rödhamn.

Der var en stor skonnert, som Jens og Bo var ude og kigge på.

Det sidste ben var mod Szczecin. Sejladsen gik stort set udmærket. Vi skulle beslutte, om vi skulle øst eller vest om Gotland. Da vi kom syd for Gotland, begyndte det at blæse. Vi sejlede 11 knob (jævnfør Jens).

Vi havde et stop undervejs. Vi kom derind efter adskillige opkald og fik at vide, at vi kunne ligge på siden af Ruben, en god ven med mange reservedele, som har hjulpet os mange gange.

Vi kom til Szczecin, som var en interessant by. Vejret var ikke med os.
Tall Ship Races havde som sædvanligt en masse fester. Uafhængigt af os var der en båd, der blev stjålet. Formodentlig nogle fulderikker. Måske med kontakt til Jens Krogh.

Det var så slutningen på Tall Ship Races.

Nu begyndte Togt 4.
Vi besluttede at skulle syd om Rügen. Vi fandt ud af, at der var nogle fjordarme, og vi var i tvivl om, der var vand nok. Tara fortalte, at der ikke var vand nok. Men det gik, så der var i hvert fald 196 cm.

Så kom vi til Wolgast, en forholdsvis lille by, og derfra videre til Stralsund. Herefter videre mod København ifølge planen, men fra Stralsund sejlede vi op langs Rügen, og der fandt vi en hyggelig havn i Schaprode, som vi sejlede til. Vi skulle mod København for at deltage i Øresund på langs. Det gik som vi plejede --> "!!!Udbrud fra foreningen!!!". Vi vandt nemlig begge kapsejladser. Vi vandt også yngste besætning. Så det gik tilsyneladende fremragende.

Vi skulle nordpå mod Hallands Väderö. Det var udmærket. Så sejlede vi til Anholt og var ude og gå en knoldet tur der. Her fik Bo et lift tilbage af nogle venlige bilister.

Så var sommertogtet slut.

Det var sejladserne ikke, fordi vi skulle deltage i Aalborg Regatta. Her havde vi indbudt til fødselsdag på Betty. Det var en glimrende dag. Især fordi rådmanden *Jan Nymark Thaysen* kom ombord og var enormt flink. Vi havde jo kort forinden mistet liggepladsen i Østre Havnebassin, så vi ville gerne have en ny plads. Især på Slæbebådshavnen, det syntes han lød interessant. Den proces er nu i gang.

Så deltog vi i Tryouts og havde 6 sejladser for unge mennesker, som ledte efter nye fællesskaber, og vi fik en del medlemmer.

Vi sejlede også Limfjorden rundt.

Der kommer en opfølgning på liggepladsen, og tilsyneladende går det meget godt.

## Regnskabet

Det er kommet ind. Der mangler desværre noget for maden til sommertogterne.

Det er også meget svært at finde ud af, hvad der bliver betalt for i MinForening.

Dinero, som vi har brugt, vil nu have penge.

MinForening har lavet et regnskabssystem, som vi måske kan købe.

Vi kan ikke godkende regnskabet, da det ikke er klart endnu.

- Vi kan dog stemme om at godkende regnskabet, hvis revisoren kan godkende det
  - Alle stemmer for (enstemmigt flertal)

Thomas vil gerne have hjælp i år til at indsamle ting. Hvis vi får et nyt regnskabssystem, kunne det være fedt, hvis medlemmer kan bruge det for at hjælpe Thomas.

- Tommy vil gerne hjælpe til

## Fastsættelse af kontingent

Enstemmigt flertal til fordel for 400 kr.

## Valg af bestyrelse

Ingen indvendinger, og derfor er følgende godkendt:

**Suppleanter 2**:

- Jens Jepsen Brixen
- Jeppe Firring Givskud

**Kasserer**:

- Thomas Hvolby

**Medlemmer 2**:

- Morten Lund
- Morten Rise

**Næstformand**:

- Frederik Dam Sørensen

**Formand**:

- Bo Rosbjerg

## Sommertogt

- [Link til sommertogt siden](/sommertogter/)

Indvending til togt 1 - Bo er ærgerlig over, at vi ikke starter i Le Havre, men i stedet Dunkirk. Det er noget, vi praler med til kommunen, at vi normalt deltager i hele Tall Ship Races, i modsætning til andre skibe.

- [Link til Tall Ship Race 2025](https://sailtraininginternational.org/event/tall-ships-races-2025/)
- [Events til Tall Ship Race kan findes her (ikke helt færdig)](https://sailtraininginternational.org/app/uploads/2025/01/The-Tall-Ships-Races-2025-Advance-Notice-v1.0.pdf)
- [Krav til skibet](https://sailtraininginternational.org/app/uploads/2024/06/2024-RACING-RULES-AND-SPECIAL-REGULATIONS.pdf)

Indvending til togt 3 - Bo syntes, det ville være en bedre tur at sejle igennem Limfjorden og tage sig tid til at besøge alle de havne, som normalt ikke besøges.

Togt 1 er ret fyldt op (meld dig ind før næste uge!)

- Man kan melde sig til på [på dette link](https://docs.google.com/forms/d/e/1FAIpQLSfOOM_BlOLvxLnzHmNnBbXXcmQpw_FrxyJ0HhycdSsBv-JxFw/viewform?usp=dialog).

Der er en aftale med Nikolai, som arrangerer Øresund på Langs. Betty-medlemmer kan blive sat på forskellige skibe af ham, hvis man spørger.

## Arbejdshold update

{{< embed-pdf url="/PDF/Årsmøde_2025_Powerpoint.pdf" renderPageNum="13" hideLoader="true" >}}

### SOME (Social Media)

Slide 14-15 [Årsmøde 2025 PDF](/PDF/Årsmøde_2025_Powerpoint.pdf)

- [ ] Læg op på hjemmesiden farver og tone of voice guide

### Aptering og træ

Slide 16-17 [Årsmøde 2025 PDF](/PDF/Årsmøde_2025_Powerpoint.pdf)

- [ ] Vi bruger Hempel maling. Skal vi gå over til linolie?

Udvalget tager til Hobro på lørdag.

Der skal være en tur til Herning, hvor der er et lokale til træarbejde.

Der vil være kalfatringskurser i foråret.

- Der kan komme en mester til kalfatringskurset, som Klara kender.

Der skal laves en masse trælister, når skibet skal lastes korrekt (ballast).

### Motorudvalg

Slide 18 [Årsmøde 2025 PDF](/PDF/Årsmøde_2025_Powerpoint.pdf)

Vi venter med at servicere motoren, til vi er i gang igen.

Der fikses også watermaker.

### Fondsøgning

Slide 19-23 [Årsmøde 2025 PDF](/PDF/Årsmøde_2025_Powerpoint.pdf)

**OBS! Vi skal få folk til at tanke med OKs app OBS!**

1. Man kan bruge appen
    1. Man trykker på "MIG"
    2. Så skal man vælge Sponsorstøtte
    3. Vælg klub eller forening
    4. Søg på UniSail
    5. Vælg "UniSail (studenterforening træskibet betty)"
2. Man kan også få et kort - Så skal man ringe til OK og sige det
3. Man skal også bruge OK's strøm

Vi har brochurer, som vi kan give ud.

Udvalgene skal lave tilbud.

- Eludvalg søger 5000 kr. til batterisystem
- Sikkerhed søger penge til sikkerhedskursus
  - [ ] De finder ud af, hvad det koster
- [ ] Vi skal oprette en ønskeliste, hvor vi henter tilbud fra en forhandler og lægger et budget

- [ ] Klara kender nogen, som kunne give et kursus

- [ ] Der er et andet kursus, som afholdes tirsdag den 29. april 2025
  - Gratis aftensmad sidste gang

### Riggen

Slide 24 [Årsmøde 2025 PDF](/PDF/Årsmøde_2025_Powerpoint.pdf)

Mangler medlemmer.
Har en masse arrangementer.

### Elarbejde

Slide 25-29 [Årsmøde 2025 PDF](/PDF/Årsmøde_2025_Powerpoint.pdf)

Der er planlagt arbejdsweekender.

Der er lavet dokumentation:

- [Komponentliste](https://docs.google.com/spreadsheets/d/1i8irW4nRkY199unHDntqABX__w9rc7lk9aeVcHhQKkU/edit?gid=2138509645#gid=2138509645)
- [Overblik over elektronikken og ledningerne](https://www.figma.com/board/rGIr8BivWnBhsrw0xcg7eK/Betty-elektricitet?node-id=2-144&t=Dd5ZgM5YPr0Hcog1-1)

Der er lagt budget:

- [Budget for El 2025](https://docs.google.com/spreadsheets/d/1WgQUngrmAJ-u0h_T6o7xqha6IEU36gckcMAgrba_pWE/edit?gid=1822045982#gid=1822045982)

### Sikkerhed

- Der er en sikkerhedsmanual, som skal opdateres
  - [ ] Hvem er tovholder på det?

- [ ] Der blev åbnet engangsredningsveste i sommers, som skal tjekkes

## Vedtægtsændringer

Der var foreslået følgende tilføjelse til vedtægterne:

```md
Medlemmer:  
Enhver person, der er enig i foreningens formål og vil overholde vedtægterne, kan ansøge om at blive medlem.

Alle medlemmer betaler et årligt kontingent til foreningen.
Ansøgninger om medlemskab kan ske her
Medlemskabet træder i kraft når medlemskontingentet er betalt.
```

Vi vil helst kun ændre vedtægterne, hvis det bliver nødvendigt. Det vil sige, hvis kommunen kræver det.

Derfor blev der stemt om at ændre vedtægterne, hvis det bliver nødvendigt - Der var enstemmigt flertal for dette.

## Eventuelt

Er der interesse i kredsen for at have mere end en båd?

- <https://www.dba.dk/mobility/item/6217322?ci=8>
  - Der er 12 meter bord, der skal skiftes (50.000)

Der er arbejdsweekend lørdag, og vi mødes kl. 10 i Hobro og tager hjem efter aftensmad.

- Der bliver potentielt 3 biler med pladstil 12 personer
  - Skriv til Amanda, Morten eller Jens
